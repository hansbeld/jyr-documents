20 maart 2024
JUNKYARDRACE RACES 2024
REGLEMENT


# Art. 1 Inleiding
De Junkyardrace Races (hierna JYR Races) is een serie van losstaande wedstrijden en is een initiatief van V.O.F. Junkyardrace en is bedoeld om deelnemers op een laagdrempelige veilige manier en met een glimlach van de autosport kennis te laten maken.


# Art. 2 Begrippenlijst
In dit reglement staan een aantal omschrijvingen vermeld, waarmee de volgende personen, organisaties, objecten of begrippen worden bedoeld:
- JYR Races: De Junkyardrace Races zijn een initiatief van V.O.F. Junkyardrace.
- Het Organisatie Comité: Het Organisatie Comité (OC) bestaat uit drie personen die de organisator vertegenwoordigen, de wedstrijdleider is vertegenwoordigd als een van de drie personen. De ander twee personen zijn vertegenwoordigers van de V.O.F. Junkyardrace.
- Wedstrijdleider: De wedstrijdleider is de scheidsrechter, die toeziet op de veiligheid op het circuit. De wedstrijdleider bepaald tevens de straffen op basis van de inhoud van dit reglement en in de geest van dit reglement.
- TC: Hieronder worden de leden van de Technische Commissie verstaan, die de keuringen van de deelnemende auto’s en veiligheidsvoorzieningen uitvoeren.
- Dagwaarde: De waarde van de auto, voor ombouw tot JYR racer. Het OC moet deze soort auto’s kunnen kopen voor ongeveer € 750. Het gaat echter niet om het bedrag wat het team ervoor betaald.

# Art. 3 Reglementen
Op de wedstrijden, tellende voor het klassement van de JYR Races, zijn van toepassing:
a. b. FIA Code Sportif International en haar Annexes 2024;
Dit reglement van de JYR Races, inclusief alle aanvullingen.
Alléén deze reglementen tezamen vormen het officiële wedstrijdreglement en alle
deelnemende rijders worden geacht er volledig mee op de hoogte te zijn.

# Art. 3.1 Bulletins
De JYR organisatie heeft het recht om alle deelnemers en inschrijvers/teams te informeren
via Bulletins (aanvullingen op en/of wijzigingen in het Reglement.)

# Art. 4 Inschrijvingen
Elke inschrijver, die wenst deel te nemen aan een wedstrijd moet het digitale inschrijfformulier, te vinden op www.jyr.nl, compleet hebben ingevuld en verstuurd. De inschrijfgelden, indien van toepassing, komen ten laste van de hoofdinschrijver. Inschrijving is definitief na betaling van het inschrijfgeld.

# Art. 4.1 Deelnemer
In de wedstrijd mag een inschrijver per rijder en/of equipe slechts één en dezelfde auto
inschrijven en ervan gebruikmaken. Alléén in geval van force majeure kan het OC anders
beslissen. Een team bestaat uit minimaal 3 en maximaal 6 rijders.
1 1
20 maart 2024

# Art. 4.2 Weigering
De organisator mag zich het recht voorbehouden iedere kandidatuur te onderzoeken en mag
de inschrijving weigeren zonder opgave van reden.

# Art. 5 Deelnemers/rijbewijs/licenties
Inschrijving voor de wedstrijden in het kader van de JYR Races zijn opengesteld voor alle
rijders met een geldige racelicentie, een geldig Nederlands rijbewijs B of een rijbewijs die is
afgegeven door een andere EU-lidstaat of van een vergelijkbaar land als zodanig
aangemerkt door de FIA.

# Art. 5.1 Uitrusting rijder
De complete outfit dient bij ieder wedstrijdonderdeel te worden gedragen. Bij de voorkeuring
dient de rijdersuitrusting van alle teamleden ter keuring worden voorgelegd.
Zie voor de levensduur, geldigheid van de keurmerken ons addendum aan het einde van dit
document: “Addendum I Levensduur, geldigheid van keurmerken”.
Onder rijdersuitrusting wordt verstaan:
- Race-overall;
- Ondergoed (shirt met lange mouwen en broek met lange pijpen);
- Sokken;
- Balaclava;
- Schoenen;
- Handschoenen;
- Helm met eventueel FHR-systeem (HANS of Hybrid);
- Arm restraint (conform SFI 3.3.)
Voor alle kleding geldt dat deze in goede staat moet verkeren. Gaten/scheuren betekent
afkeur.
Helm
Een goedgekeurde, geldige autosporthelm.
Eventueel aanwezige luidsprekers zijn niet toegestaan en moeten worden verwijderd. De
aanwezigheid van enkel een microfoon is wel toegestaan, maar mag niet worden gebruikt.
FHR systeem
Het gebruik van een FHR systeem (HANS of Hybrid) is toegestaan en wordt ten zeerste
aanbevolen. Wanneer een gordel wordt gebruikt met 2 inch schoudergordels dienen alle
teamleden te rijden met een FHR systeem.

# Art. 5.2 Arm restraint
Een arm restraint, bevestigd aan de onderarm (arm aan raamzijde) en aan de knop van de
veiligheidsgordel of aan de heupgordel, is verplicht. Het verbinden van de riem met een
volledig en snel sluitende klimhaak voor de bergsport is daarbij toegestaan.
2 2
20 maart 2024

# Art. 6 Toegelaten wagens
Het OC bepaalt of een auto wordt toegelaten voor deelname aan de JYR Races.
Als basis geldt dat de auto’s moeten voldoen aan de volgende voorwaarden:
- Auto’s met een verbrandingsmotor werkende volgens het benzine of
dieselprincipe,
- Voldoen aan de APK-regelgeving,
- Gebouwd als straatauto voor bouwjaar 2004
- En mag, zonder de veiligheidsaanpassingen voor de JYR, niet een hogere
dagwaarde hebben van € 750.
- Auto’s moeten voldoen aan het onderstaand technisch reglement
- De auto’s moeten uitgevoerd zijn in het thema van het huidige evenement of
vorige evenementen.
## Art.6.1 Klasse indeling
Divisie III Divisie II Divisie I Diesel en/of benzine bestelauto’s en/of busjes met een motorinhoud tot en met
3000cc met of zonder turbo
Benzineauto’s met een motorinhoud tot en met 2000cc zonder turbo
Benzineauto’s met een motorinhoud tot en met 1500cc met turbo
Benzine auto’s met een motorinhoud groter dan 2000cc met een maximum tot
3000cc zonder turbo
Benzineauto’s met een motorinhoud groter dan 1500cc met een maximum tot
2000cc met turbo
Dacia Logan DNRT Cup auto’s
Volvo 360 DNRT Cup auto’s
De inschrijver geeft op het inschrijfformulier aan in welke divisie hij uitkomt. Het OC behoudt
het recht om een deelnemer in een andere divisie in te delen. Een compressor of een G-
lader wordt gezien als een turbo bij de klasse-indeling.

# Art. 6.2 Thema
Elke auto dient iets aan het thema van de race te hebben uitgevoerd op zijn auto. Daarbij
kan gedacht worden aan een opvallend 3D element. Goedkeuring van de thematiek van de
auto is aan het OC. Auto’s mogen ook nog uitgevoerd zijn in het thema van de vorige races,
maar deze auto’s dingen niet mee naar de “Best Theme Award” en komen ook niet in
aanmerking voor bonusronden.
Alle 3D-elementen dienen niet extreem uit te steken aan de zijkanten van de auto en dienen
deugdelijk te zijn bevestigd. De TC bepaalt wat wel/niet verantwoord is bij de keuring van de
auto.
Gedurende de wedstrijd wordt bepaald door de wedstrijdleider welke auto’s extra ronden
krijgen toegewezen door het voldoen aan dit artikel. Hierover kan niet worden
gecorrespondeerd.
Richtlijn hiervoor is:
- De top drie mooiste teams die voldoen aan het huidige thema krijgen
respectievelijk 5, 4 en 3 bonusronden.
- Overige teams die voldoen aan het huidige thema krijgen 1 bonusronde.
- Teams die een checklist inleveren waarbij “Thema van de auto” niet is ingevuld
dingen niet mee voor bonusronden.
De toegewezen bonusronden worden op hetzelfde moment verwerkt in de stand van de
race.

# Art. 7 Winnaar
De winnaar is de equipe die het meest aantal ronden heeft afgelegd tussen de start- en
finishtijd van de race, na verwerking van straffen en bonussen.

# Art. 7.1 Ex-aequo
Wanneer meerdere equipes voldoen aan artikel 7, zal het OC de rangorde en dus de uiteindelijke winnaar bepalen op basis van de meest toegekende bonusronden. Als er dan nog geen winnaar kan worden aangewezen zal het OC beslissen op basis van de mooiste auto in de gedachten van de JYR Races.

# Art. 7.2 Rijgedrag
Bij elke vorm van contact worden alle betrokken teams bestraft. Het afblokken van een andere rijder is niet toegestaan en wordt bestraft door de wedstrijdleider.

# Art. 8 Wedstrijdnummers
Het cijfer, dat dient als wedstrijdnummer, kan zelf worden gekozen door het team tijdens de inschrijving. Het team wordt voorzien in de juiste stickers door de JYR-organisatie, welke vervolgens door het team conform het JYR Stickerschema moet worden geplaatst. Het OC houdt het recht om een team een ander nummer toe te wijzen.

# Art. 9 Publiciteit
De door de JYR-organisatie opgelegde publiciteit en reclame-uitingen dienen op de aangeduide en voorbehouden plaatsen op de wagen en raceoverall aangebracht te worden volgens een ter beschikking gestelde schets. Tijdens alle wedstrijdonderdelen dienen alle deelnemers en wagens de JYR sponsoruitingen te voeren. Alle ruitoppervlakken moeten vrij blijven, met uitzondering van de voorruitstrip voor de JYR- sponsor, de rijdersnaamaanduidingen en het wedstrijdnummer op de voor-, achter- en achterzijruiten. 

# Art. 10 Geluid
Maximaal geluid op Circuit Zandvoort: 88 dB(A) gemeten op de officiële geluidsmeter. Maximaal geluid op TT Circuit Assen: 98 dB(A) gemeten op de officiële geluidsmeter Het OC heeft het recht om auto’s, die meer dan het maximale geluid produceren, binnen te halen en uit te sluiten voor het evenement. 

# Art. 11 Wedstrijdverloop
Elk evenement telt één endurance race van ongeveer zes uur.

## Art. 11.1 Voorlichtingsvideo en rijdersbriefing
Voor deelname aan de race is het verplicht om vlak voor de race dag de voorlichtingsvideo, ook wel bekend als de theorievideo, te bekijken. De bezichtiging wordt geregistreerd en alleen deelnemers die de film hebben bekeken krijgen een polsbandje om deel te nemen aan de race. Deelnemers die de video niet hebben bekeken mogen niet starten. De polsbandjes zijn af te halen bij de organisatie tijdens het evenement. Tevens is tijdens de race dag nog een verplichte rijdersbriefing die wordt gehouden door de wedstrijdleider. Alle deelnemers zijn verplicht om deze rijdersbriefing bij te wonen.

## Art. 11.2 Kwalificatie
Er is geen kwalificatie er is alleen een vrije training.

## Art. 11.3 Startprocedure
Alle baanposten tonen de code 60 vlag. Op de op het tijdschema vermelde startijd gaat het stoplicht aan het einde van de pitstraat op groen. Op alle baanposten wordt de code 60 vlag getoond. Het stoplicht aan het einde van de pitstraat gaat na 6 minuten weer op rood. In deze periode van 6 minuten hebben alle equipes de tijd om het circuit op te rijden onder “code 60”. In de volgende periode van 6 minuten wordt de “code 60” opgeheven door middel van een groene vlag die gelijktijdig wordt getoond op alle baanposten. Dit is de officiële start van de wedstrijd. Voor elke equipe geldt dan, als zij de eerste keer over start/finish rijden, dat de start van de wedstrijd is. Het licht in de pitstraat gaat op groen 3 minuten nadat “code 60” is opgeheven. Als er equipes vanuit de pitstraat starten, dan zal het rijden over de tijdwaarneming lus einde pitstraat worden gezien als de start van de wedstrijd van deze equipes. De exacte tijd dat de start plaats gaat vinden binnen de 6 minuten starttijd, wordt bepaald door de wedstrijdleiding en geheimgehouden. Er geldt bij “code 60” tijdens de startprocedure ook een minimale gemiddelde snelheid van 45 km/u om gevaarlijke situaties zoals opstoppingen bij start/finish te voorkomen.

## Art. 11.4 Pitstop wisselen rijder/reparaties
### 11.4.1 Snelheid
De maximum snelheid in de pitstraat is het gehele evenement 50 kilometer per uur.
### 11.4.2 Wisselen rijder/ reparaties/ onderhoud
Het wisselen van de rijder en het uitvoeren van reparaties mogen alleen worden
uitgevoerd voor de pitbox als de auto stilstaat.
### 11.4.3 
Bij het wisselen van de rijder mag de motor blijven lopen.
### 11.4.4 
Bij reparaties/onderhoud moet de motor altijd uit.
### 11.4.5 
Grote reparaties dienen in de pitbox worden uitgevoerd.
### 11.4.6 
Bij het wissel van de banden dient de motor uit te staan.

# Art. 11.5 Pitstop Tanken
Het tanken buiten de wedstrijd om en dus ook bij de vrije training dient te gebeuren bij de
pomp van het circuit.
11.5.1 Het tanken van de auto tijdens de wedstrijd dient altijd te gebeuren op de door de OC
beschikbaar gestelde tankplaats. Tanken op eigen gelegenheid kan leiden tot mogelijke
uitsluitsel.
11.5.2 De organisatie tankt de auto met de installatie van de organisatie.
11.5.3 Tijdens het tanken dient de motor uit te staan en de coureur in de auto te blijven met
gesloten ramen.
11.5.4 Teamleden mogen niet in de tankzone komen.
11.5.5 Bij afwezigheid van een pomp op het circuit kan buiten de wedstrijd om gebruik
worden gemaakt van een jerrycan. Deze jerrycan mag alleen worden gebruikt in de door de
OC beschikbaar gestelde tankplaats.

# Art. 11.6 Rijderswissel
11.6.1 Het minimaal aantal wissels dat moet worden uitgevoerd is 11, kortom 12 stints.
11.6.2 De laatste wissel, inclusief het uitrijden van de pitstraat, moet worden uitgevoerd voor
het vallen van de finishvlag.
11.6.3 Een coureur mag niet langer dan 45 minuten aaneengesloten in de auto zitten. Dit is
de tijd tussen het uitrijden van de pitstraat en het weer inrijden van de pitstraat. Bij de finish
telt de eindtijd volgens het tijdschema als einde van de stint.
11.6.4 Een coureur moet 15 minuten rust nemen tussen 2 stints. Dit is de tijd tussen de
zojuist gereden stint en de volgende stint die de coureur gaat rijden, gemeten vanaf het in-
en uitrijden van de pitstraat.
5 5
20 maart 2024
11.6.5 Bij onenigheid over het aantal uitgevoerde wissels, de duur van de stints en de
pauzes tussen de stints ligt de bewijslast bij het team zelf door middel van een ingevuld JYR
Rijderswissel document.

# Art. 11.7 Race uitslag
De voorlopige uitslag wordt direct na de race op het officiële publicatiebord vermeld. Indien
er geen protesten etc. binnen 30 minuten na publicatie van deze voorlopige uitslag zijn, kan
de uitslag definitief worden verklaard.

# Art. 11.8 Referentietijd
Er is één referentietijd voor alle divisies voor zowel de vrije trainingen als de race.
De referentietijden voor Zandvoort met GP-chicane is vastgelegd op 2 minuten en 19
seconden:
De referentietijd kan nog worden aangepast door het OC na de vrije training.
Momenteel is er nog geen referentietijd voor TT Circuit Assen vastgesteld.
Vrije trainingen.
Indien tijdens de vrije trainingen een deelnemer sneller is dan de referentietijd, dan worden
deze overschrijdingen niet bestraft.
Wedstrijd.
Indien tijdens de wedstrijd een deelnemer sneller is dan de referentietijd, dan wordt deze
ronde direct geschrapt en kan men deze ronde(n) als verloren beschouwen. Tevens wordt
men gestraft met een Stop & Go penalty.

# Art. 11.9 Herstartprocedure
Na het stilleggen van een wedstrijd door een code rood, zal de race worden herstart conform
dezelfde procedure als omschreven in 
# Art. 11.3 Startprocedure.

# Art. 11.10 Parc Fermé
Na de finish kan de TC auto’s opnieuw controleren op conformiteit van het reglement. 

# Art.12 Communicatie / Datalogging - Telemetrie / MYLAPS TnetX 
Telemetrie, datalogging, communicatie en laptimers zijn niet toegestaan. Voor communicatie tussen pitstraat en coureur mogen alleen zogenaamde pitborden worden gebruikt. Het gebruik van een door de organisatie voorgeschreven Mylaps / Mylaps transponder is verplicht. Het gebruik van een eigen permanente transponder is toegestaan.

## Art.12.1 Locatie leentransponder
De transponder dient gemonteerd te zijn op het rechter achterscherm, zover mogelijk naar achteren, maar nog wel boven de aansluiting met de achterbumper. De montage dient te geschieden met een 8 mm draadeind welke 40 mm uit de auto steekt. Op deze draadeind moet een dubbele borgmoer komen met een afsluitring.  45 mm onder het hart van de borgmoer moeten 2 gaten in de carrosserie komen, waar een tie-wrap doorgevoerd kan worden voor de montage van de onderkant van de tansponder.

# Art. 13 Straffen
De wedstrijdleider heeft onder meer als mogelijkheid van straf: de zwarte vlag en dan
binnenkomen in pitstraat en melden bij het OC, ronde straffen en uit de wedstrijd nemen of
een alternatieve straf te bedenken.
In de Junkyardrace Races Straffenlijst 2024 staat een overzicht van straffen die de
wedstrijdleider normaal gesproken zou kunnen uitspreken. De wedstrijdleider of het OC heeft
altijd het recht hiervan af te wijken.

# Art. 13.1. Smoezen regel
Alle deelnemers moeten er zeker van zijn dat ieder persoon van zijn (technisch) team die
aan de auto werkt toegang heeft tot de reglementen om ervoor te zorgen dat alles conform
deze reglementen wordt uitgevoerd. Het niet op de hoogte zijn van deze reglementen zal niet
gelden als een argument bij een afkeuring.
Op ieder moment van het evenement zijn rijder en inschrijver verantwoordelijk voor de
conformiteit van de auto en zijn ze verantwoordelijk voor hun eigen team.

# Art. 14 Prijzen
Naast het uitreiken van een prijs voor de auto die de meeste afstand heeft afgelegd, zullen
ook prijzen beschikbaar worden gesteld in andere categorieën. De categorieën zijn:
- Het team met de mooiste auto in de gedachten van het thema;
- Het team met de meeste pech;
- Het team met de meest bijzondere reparatie tijdens de race;
Het OC heeft altijd het recht hiervan af te wijken.

# Art. 15 Technisch Reglement

## Art. 15.1 Keuring
Alvorens toegelaten te worden tot de vrije trainingen en races dient elke rijder/inschrijver de
auto en rijdersuitrusting bij de TC aan te bieden voor de (veiligheid)keuring. De auto en
rijdersuitrusting worden gelijktijdig gekeurd.

### Art. 15.1.1 APK
De auto moet ook een APK keuring kunnen doorstaan, en vooral op het gebied van
verlichting en stevigheid van de auto. De auto hoeft dus geen geldende APK te hebben,
maar wel aan de regels van de APK voldoen.


## Art. 15.2 Standaard
Aan de auto mogen geen prestatieverbeterende aanpassingen worden gedaan. Alle
onderdelen dienen te zijn, of gelijk te zijn, zoals de auto ooit uit de fabriek is gerold.
Onderstaande aanpassingen moeten wel in acht worden genomen:

## Art. 15.3 Minimumgewicht
Het minimumgewicht van de auto moet zonder brandstof in de tank hetzelfde zijn als de op
het kenteken aangegeven ledig gewicht verminderd met 50 kg.

## Art. 15.4 Luchtfilter
Het gebruik van een sportluchtfilter is toegestaan. Het luchtfilter mag alleen in de originele
behuizing worden geplaatst of in de vrij ruimte op de originele locatie. Zogenaamde airbox
constructie is niet toegestaan.

## Art. 15.5 Banden
Alle auto’s zijn verplicht om op APK waardige banden te rijden. Dat betekent banden met in
ieder geval een profiel. Slicks zijn niet toegestaan. De aanschaf van de band mag niet meer
dan € 100 per band kosten (retailprijs). Geadviseerd wordt de Hankook K107, de Nankang
NS2R 180 of een soortgelijk type.

## Art. 15.6 Wagenhoogte
a. De minimale afstand tussen de bovenkant van de originele wielkast en de bovenkant van
de band, moet te allen tijde 20 mm zijn. Gemeten zoals op onderstaand figuur. Divisie III
deelnemers zijn vrijgesteld van deze regel.
b. De velgen en banden mogen niet uitsteken aan de buitenkant van de carrosserie.

## Art. 15.7 Wielophanging
De wielophanging, dient te zijn zoals door de fabrikant geleverd is. Het gebruik van
schroefveren of instelbare schokbrekers is niet toegestaan.
Er mogen sportieve niet instelbare schokbrekers worden toegepast, maar te allen tijde moet
de auto blijven voldoen aan artikel 15.6.

### Art. 15.7.1 Veerpoten
De veerpoten dienen te zijn zoals door de fabrikant geleverd is. Het gebruik van een
veerpootbrug is niet toegestaan.


## Art. 15.8 Remsysteem
Standaard zoals het op deze auto geleverd is. Alle flexibele rubberen slangen mogen
vervangen worden door stalen varianten.

## Art. 15.9 Stuurinrichting
Het stuurwiel is vrij. Naar keuze van de rijder kan een spacer tot een maximum van 10 cm
worden gemonteerd. Alleen een stuur met een gesloten buitenomtrek is toegestaan.
Het is verplicht het stuurslot te verwijderen.

## Art. 15.10 Carrosserie
De carrosserie dient in de basis te zijn zoals door de fabrikant is geleverd. Er mogen
verfraaiingen aan de auto worden aangebracht, maar deze mogen niet onveilig zijn voor
deelnemers. Deze beoordeling is voorbehouden aan de TC.
De deur aan de bestuurderskant dient te zijn voorzien van de originele deurplaat of een
minimaal 2 mm stalenplaat of 4 mm kunststofplaat. Het dakraam dient te worden vervangen
door een met vast gelaste dan wel vastgepinde plaat van minimaal 2 mm staal of 4 mm
kunststof.

## Art. 15.11 Interieur
Het reservewiel moet uit de auto zijn verwijderd.

## Art. 15.12 Accu
Het merk, type en gewicht van de accu is vrij.
De accu dient deugdelijk te zijn bevestigd en de pluspool dient te zijn geïsoleerd. Locatie van
de accu in de auto is vrij.

## Art. 15.13 Verlichting
De voor- en achterlichten, remlichten en richtingaanwijzers dienen te functioneren.

## Art. 15.13.1 Regenlicht
Een FIA goedgekeurd regenlicht is verplicht. Deze dient achter op de auto, in het midden van
de horizontale as te zijn gemonteerd en eenvoudig aan- en uitgezet te kunnen worden. Als
referentie kan gekeken worden naar de FIA Technical List no. 19.

## Art. 15.14 Airbags & Gordelspanners
Alle airbags en gordelspanners moeten buiten werking zijn gesteld.

## Art. 15.15 Centrale deur vergrendeling
De centrale deurvergrendeling moet buiten werking zijn gesteld.

## Art. 15.16 Brandstof
Tijdens de wedstrijd wordt de brandstof aangeleverd en getankt door de JYR organisatie.
Tijdens de vrije training en voor aanvang van de wedstrijd is het team zelf verantwoordelijk
voor de brandstof. Zie ook artikel “11.5 Pitstop tanken”.

# Art. 15.17 Koelvloeistof
Als koelvloeistof voor de motor mag alleen water worden gebruikt.

## Art. 15.18 Overige

### Art. 15.18.1 Tankslot
Het tanksysteem mag niet zijn voorzien van een slot. Verwijder het slot en vervang eventuele
tankdop met slot voor een tankdop zonder slot.

### Art. 15.18.2 Milieu
De auto’s dienen te allen tijde aan de milieuvoorschriften te voldoen. Bij extreme uitstoot van
rook/roet kan de wedstrijdleider, hiertegen maatregelen nemen.

## Art. 15.19 Veiligheidsvoorzieningen

### Art. 15.19.1 Veiligheidsvergrendeling
De motorkap en de koffer- c.q. achterklep dienen met hoodpins te worden vergrendeld. De
originele vergrendelingen en sloten van beide kleppen moeten worden verwijderd.

### Art. 15.19.2 Stoelen
Een deugdelijke stoel met hoofdsteun is verplicht.
Zie voor de levensduur, geldigheid van de keurmerken ons addendum aan het einde van dit
document: “Addendum I Levensduur, geldigheid van keurmerken”.
Bevestiging stoel
De stoel moet deugdelijk zijn bevestigd door minimaal vier (4) bevestigingspunten, met
bouten diameter min. 8 mm, kwaliteit 8.8 (ISO-norm) of hoger, en onderplaten van min. 40
cm2 voor elk bevestigingspunt (min. dikte voor staal 3 mm, voor aluminium 5 mm). Voor
oudere wagens kan dit betekenen dat op de bodem, over meer dan de gehele breedte van
de stoel een schetsplaat moet worden bevestigd.
Het plaatsen van een kussen/opvulling is toegestaan. De zitting van de stoel waarop de rijder
plaatsneemt mag niet meer dan 3 cm indrukbaar zijn.
Er mag tijdens de vrije training en race geen bijrijdersstoel en/of steunen zijn bevestigd in de
auto.

### Art. 15.19.3 Veiligheidsgordels
Verplicht is een 6 punts gordel.
Zie voor de levensduur, geldigheid van de keurmerken ons addendum aan het einde van dit
document: “Addendum I Levensduur, geldigheid van keurmerken”.
Veiligheidsgordels met losse stiksels, of die gerafeld zijn dan wel vanwege een zware
aanrijding beschadigd zijn, zijn onbruikbaar en dienen voor de eigen veiligheid van de
gebruiker vervangen te worden.
De hoeken van de gordels, buiten de stoel, moeten zich binnen de groene zones bevinden
zoals op bovenstaande tekening wordt aangegeven.

Als bevestiging op een standaard-gordelbevestigingspunt niet mogelijk is voor schouder-
en/of kruisbanden, dienen nieuwe bevestigingspunten te worden aangebracht op
chassis/carrosserie. De schouderbanden mogen ook worden bevestigd aan de rolkooi of aan
een versterkingsstang door middel van een lus, en mogen evenzo worden bevestigd aan de
bevestigingspunten (boven) van de achtergordels of worden bevestigd aan of geleid worden
over een dwarsversteviging, die aan de achterafsteuningen van de rolkooi is gelast. Deze
dwarsversteviging moet een buis zijn van minimaal 38 mm in diameter x 2,5 mm dikte of 40
mm in diameter en 2 mm dikte gemaakt van koudgetrokken naadloos koolstofstaal.
- De banden mogen worden bevestigd d.m.v. lussen.
- Als een bevestigingspunt voor de bevestiging van twee banden wordt gebruikt, zal de toe te
passen belasting gelijk zijn aan de som van de verlangde lasten. Voor ieder nieuw te maken
bevestigingspunt moet een verstevigingsplaat worden gebruikt met een oppervlakte van
tenminste 40 cm2 en een dikte van tenminste 3 mm.
- De heupgordels bevestigingsogen dienen zo dicht mogelijk naast de stoel te zitten
Voor bevestiging van de gordels aan het chassis dient men FIA-gordelogen te gebruiken,
zoals op onderstaande afbeelding.
Deze gordelogen dienen worden bevestigd aan het chassis met een daarvoor ontworpen 3
mm plaatje met een oppervlakte van minimaal 40 cm2 zoals op onderstaande afbeelding.
11 11
20 maart 2024

### Art. 15.19.4 Rolkooi
De auto dient te zijn voorzien van een rolkooi.
De rolkooi dient te voldoen aan de volgende eisen:
Het hoofddeel bij de B-stijlen moet uit 1 deel bestaan van een stalenbuis met een minimale diameter van 45 mm met een staaldikte 2,5 mm of een stalenbuis met een diameter van 50 mm met een staaldikte van 2 mm. Zie figuur hierboven Alle verbindingslassen dienen geheel rondom uitgevoerd te worden. Alle buizen die vanaf hier naar onderen worden benoemd dienen een minimale diameter te hebben van 40 mm met een staaldikte van 2 mm of een diameter hebben van 38 mm met een staaldikte van 2,5 mm. De A stijl buizen dienen allebei uit 1 deel te bestaan en dienen zo dicht mogelijk langs de A stijl en het dak aangebracht te worden. Zie figuur hierboven. De achterkant van de kooi dient te bestaan uit drie delen, die een N vormen. De poten dienen idealiter op de wielkasten te worden geplaatst. Zie figuur hierboven. De stalen buizen mogen niet koud aan de carrosserie worden gelast. Deze dienen op minimaal 3 mm stalen platen te worden bevestigd. De vier voorste buizen moeten worden bevestigd op platen met ieder een minimale oppervlakte van 120 cm2. De twee achterste buizen op de wielkasten moeten ieder worden bevestigd op een minimaal 3 mm stalen plaat met ieders een minimale oppervlakte van 60 cm2 Een zogenaamde schroefkooi is ook toegestaan maar deze moet dan op deze stalen platen worden bevestigd met 3 minimaal 8 mm bouten op de 4 hoofdstaanders met een sterkte indicatie van 8.8. Bij de twee achterste poten moeten minimaal twee 8 mm bouten met een sterkte indicatie van 8.8 worden gebruikt. Zie figuur hierboven. In het verticale B stijl gedeelte dient minimaal 1 diagonaal aangebracht te worden. Zie figuur hierboven.  In het dak dient 1 diagonaal aangebracht te worden zoals op tekening en de A-stijlen dienen verbonden te worden aan de voorkant. Zie figuur hierboven. Aan de zijkanten dienen aan allebei de kanten een buis te zitten. Dit kan diagonaal en bij een dubbele uitvoering als kruis of horizontaal. Aan de bestuurderskant is het niet verplicht een dubbele buis te hebben, maar wij adviseren dit ten strengste. Zie figuur hierboven. Delen van de rolkooi waar de rijder (bij een crash) mee in aanraking kan komen, dienen te worden voorzien van FIA gekeurd schokabsorberend brandvertragend materiaal, zogenaamde padding. Zie voor de levensduur, geldigheid van de keurmerken ons addendum aan het einde van dit document: “Addendum I Levensduur, geldigheid van keurmerken”.

# Art. 15.19.5 Brandblussers/brandblussysteem
Een handblusser met een inhoud van tenminste 2 kg. (poeder) of 2,4 liter (AFFF-schuim) is verplicht en dient uiterst stevig gemonteerd te zijn (bevestiging moet kracht 25 G kunnen doorstaan) door middel van twee metalen banden en een zogenaamde anti-torpedo beugel welke tegengaat dat de blusser uit de stalen banden kan glijden - tegenwoordig standaard meegeleverd met een door de FIA toegestane autosport-brandblusser. Tevens dient de brandblusser gekeurd te zijn en niet verlopen qua keuringsdatum.

# Art. 15.19.6 Sleepoog
De wagen moet voorzien zijn van een sterk en deugdelijk bevestigd sleepoog aan voor- en achterzijde. Het sleepoog moet duidelijk zichtbaar zijn door deze in een contrasterende kleur (t.o.v. de achtergrond) te schilderen. De binnen diameter moet minimaal 5 cm zijn. De sleepogen mogen niet uitsteken buiten de contouren van de auto.

# Art. 15.19.7 Stroomonderbreker
De hoofdstroomschakelaar moet alle elektrische circuits onderbreken (accu, dynamo, lichten, claxons, ontsteking, elektrische bedieningen etc.) en moet ook de motor uitzetten. Het moet een vonkvrij model zijn en zowel binnen als buiten de auto bereikbaar zijn. Voor wat betreft de buitenzijde van gesloten auto’s, moet het bedieningsmechanisme bij de onderzijde van de voorruit bevestigingen zijn geplaatst. De plaats moet duidelijk zichtbaar zijn aangegeven door een rode schicht (spark) binnen een blauwe driehoek, met witte rand.

# Art. 16 Pitlane reglementen

# Art. 16.1 Kinderen
Kinderen onder de 16 jaar worden niet toegelaten in de pitstraat.

# Art. 16.2 Dieren
Dieren zoals honden zijn niet toegestaan in de pitstraat en pitboxen.

# Art. 16.3 Roken
Gedurende het gehele evenement is roken in de pitstraat en pitboxen ten alle tijde verboden.

# Art. 16.3 Alcohol
Op de race-dag zijn alcoholische dranken in de pitstraat, pitboxen en directe omgeving verboden voor alle aanwezigen, dus zowel coureurs (logischerwijs!), teamgenoten als toeschouwers. Alcohol mag dan alleen worden genuttigd in de aangelegen restaurants en bars. Pas na de race, als alle auto’s terug zijn in de pitstraat, mag alcohol worden gedronken. Ook is het niet toegestaan om alcohol mee te nemen naar de technische keuring en/of daar te nuttigen. Ook het nuttigen van “alcoholische dranken” met 0,0% alcohol ontmoedigen wij, om verwarring bij deelnemers en pitlane officials te voorkomen.

# Art. 17 Vrijwaringsverklaring
De vrijwaringsverklaring zoals opgenomen op de website bij aanmelding van teamcaptains en teamgenoten voor een race. Zonder acceptatie van de vrijwaringsverklaring mag en kan er niet deelgenomen worden aan de race. De deelnemer aan enige door Junkyardrace georganiseerde activiteit, verklaart zich bewust te zijn van het feit dat deelname aan trainingen en/of races, resp. demonstraties, dan wel andere activiteiten op de baan/ het circuit, een aanvaarding van risico’s op schade inhoudt, zowel voor hem-/ haarzelf, alsook voor derden. Dit kan personenschade (letselschade) betreffen, maar ook schade aan goederen van de deelnemer en/of aan goederen van derden, schade aan de baan/ het circuit daaronder uitdrukkelijk begrepen. De deelnemer neemt deze risico’s uitdrukkelijk voor zijn/haar rekening. De organisatie van de Junkyardrace en haar respectievelijke bestuursleden, officials en medewerkers, aanvaarden geen enkele aansprakelijkheid voor welke schade dan ook – ongeacht waaruit die schade bestaat en hoe die is ontstaan - die de deelnemer in verband met deelname aan een evenement lijdt, dan wel aan derden of andere betrokkenen veroorzaakt. De deelnemer verklaart dat hij/zij nimmer de organisatie van de Junkyardrace of haar respectievelijke bestuursleden, officials en/ of medewerkers aansprakelijk zal stellen of houden voor enige door hem/haar geleden schade, materieel of immaterieel, letselschade daaronder begrepen. Door inschrijving voor deelname aan enige door Junkyardrace georganiseerde activiteit middels het digitale inschrijfformulier op www.jyr.nl gaat de deelnemer uitdrukkelijk akkoord met de bovenstaande bepalingen.

# Art. 18 Slotbepaling
In geval van conflicten met betrekking tot de interpretatie van de tekst van deze reglementen en aanhangsels en in alle gevallen waarin dit reglement niet voorziet, beslist de TC in samenspraak met de JYR-organisatie. Als dit geen uitsluitsel geeft, zal de organisatie commissie beslissen gebaseerd op criteria in de geest van deze reglementen. Alleen de Nederlandse tekst van deze reglementen (en bijlagen) worden beschouwd als rechtsgeldig.

Bijlagen:
- Junkyardrace Races Stickerschema 2024
- Junkyardrace Races Straffenlijst 2024
- Junkyardrace Races Rijderswissel 2024

# Addendum I Levensduur, geldigheid van keurmerken
Overalls, onderkleding, sokken, balaclava’s, schoenen en handschoenen:
- 8856-2000: eind 2028
- 8856-2018: 10 jaar na productiedatum (zoals vermeld in het label).

Een overall geproduceerd in 2022 is dus niet geldig na 2032.

Helmen:
- Snell SA-2020: geen einddatum bekend
- Snell SA-2015 + FIA 8859-2015: geen einddatum bekend
- Snell SA-2020 + FIA 8859-2015: geen einddatum bekend
- FIA 8859-2015 (zonder Snell/SA keuring): geen einddatum bekend
- FIA 8860-2010 (zonder Snell/SA keuring): niet geldig na 31-12-2028
- FIA 8860-2018 (ABP) (zonder Snell/SA keuring): geen einddatum bekend

Als referentie kan worden gekeken naar de FIA Technical List no. 25:
https://www.fia.com/sites/default/files/l25_standards_for_helmets_6.pdf
Gordels:
- 8853-2016: 5 jaar, exclusief het jaar van productie. 

Een gordel geproduceerd in 2022 is dus
niet geldig na 2027, effectief dus 6 jaar als je hem begin 2022 koopt, maar altijd nog 5 jaar
als je hem eind 2022 koopt.

Stoelen:
- 8855-1999: 5 jaar, exclusief het jaar van productie.
- 8862-2009: 10 jaar, exclusief het jaar van productie.
- Rolkooi bescherming/padding:
- 8857-2001: geen einddatum bekend

Helmen welke niet langer geldig zijn:
- Snell SA-2010: niet geldig na 31-12-2023
- Snell SAH-2010: niet geldig na 31-12-2023
- Snell SA-2015: niet geldig na 31-12-2023
- Snell SA-2010 + FIA 8858-2002: niet geldig na 31-12-2023
- Snell SA-2010 + FIA 8858-2010: niet geldig na 31-12-2023
- Snell SAH-2010 + FIA 8858-2010: niet geldig na 31-12-2023
